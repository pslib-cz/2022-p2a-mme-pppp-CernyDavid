Jazyk:
[en](https://github.com/pslib-cz/2022-p2a-mme-pppp-CernyDavid/blob/main/README.md)
[cs](https://github.com/pslib-cz/2022-p2a-mme-pppp-CernyDavid/blob/main/README.cs.md)

# Držáky vlečných řetězů pro ATOMSTACK X7 PRo
![Atomstack with drag chains](https://github.com/pslib-cz/2022-p2a-mme-pppp-CernyDavid/assets/91247706/0f663162-a7f2-4869-93f8-dbb17fe0bf4a)  
  
Účelem těchto řetězů je zabránit překážení kabelů při práci s laserem. (Kabel prochází řetězy.) Můžou také držet hadici pro Air Assist.  
Jsou potřeba 3 části (jedna pro osu X a osu Y a jedna, která spojuje obě osy).  
Využil jsem [tento](https://www.thingiverse.com/thing:5506701) návrh od uživatele 737Mechanic pro části Y a XY a [tento](https://www.thingiverse.com/thing:5274651) návrh pro část X.  
## Informace k tisku
Filament: PLA  
Podpory: Ne  
Potřebné množství filamentu: ∼ 18 m / 53 g  
Doba tisku: ∼ 6 h 23 min  
## Jak nainstalovat
### Osa Y
Nacvakněte držák na osu Y.  
  
![y holder](https://github.com/pslib-cz/2022-p2a-mme-pppp-CernyDavid/assets/91247706/19cd7f9b-db28-4e09-91e9-0460d279e866)  
### Osy X & Y
Nejprve je třeba odstranit kovovou část ve tvaru písmene U.  
  
![u-shaped piece](https://github.com/pslib-cz/2022-p2a-mme-pppp-CernyDavid/assets/91247706/1950edec-6c18-42f8-af69-c58a0ef0ed18)  
Poté nasaďte držák na boční stěnu osy X takto:
  
![xy holder](https://github.com/pslib-cz/2022-p2a-mme-pppp-CernyDavid/assets/91247706/42022466-dc88-43f6-997c-fa8b20e433a0)  
Díl drží velmi pevně, ale můžete ho zajistit pomocí šroubů.  
### Osa X 
Vyšroubujte vruty na zadní straně laserové hlavy.  

![stepper motor with screws removed](https://github.com/pslib-cz/2022-p2a-mme-pppp-CernyDavid/assets/91247706/b88a9b18-70dd-4eb1-a8fc-b6fa3c6a5303)
Pak využijte tyto otvory a přišroubujte držák takto: 
  
![1686840939450](https://github.com/pslib-cz/2022-p2a-mme-pppp-CernyDavid/assets/91247706/b7322ecc-bd63-46a0-a58c-a0a94e803cd7)
Bohužel vruty, které jsou již uvnitř laserové hlavy, jsou příliš krátké, takže je potřeba pořídit si delší. Měly by být alespoň o 5 milimetrů delší.  
  
![1686840939479](https://github.com/pslib-cz/2022-p2a-mme-pppp-CernyDavid/assets/91247706/5de9eed2-2ec0-4a3f-b7c6-9581345ad61b)  
## Řetězy
Potřebujete dva vlečné řetězy, jeden pro každou osu. Držáky jsou univerzální, takže můžete použít jakékoliv řetězy, jen se ujistěte, že otvory pro šrouby jsou stejné, abyste mohli vše spojit dohromady. Otvory jsou od sebe vzdáleny přesně 1 cm.  
Můžete si je buďto koupit, nebo vytisknout. Osobně jsem použil [tyto](https://www.thingiverse.com/thing:2920060) (v tomto případě si musíte otvory pro šrouby sami vyvrtat).  
Spojte řetězy s držáky pomocí šroubů a matic. Průměr šroubů by měl být 3 mm.  
Pokud použijete stejné řetězy jako já, měli byste být schopni skrz řetězy protáhnout jak kabel, tak vzduchovou hadici.  
  
![drag chains with cable and air hose](https://github.com/pslib-cz/2022-p2a-mme-pppp-CernyDavid/assets/91247706/cb3a437c-3a41-4f13-bbae-1c20c040dc2e)
